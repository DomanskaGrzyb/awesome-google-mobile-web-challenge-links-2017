#### Ha eddig nem volt időm foglalkozni a kurzussal, az hátrányt jelent az értékelésnél?

Nem, ha február 6. előtt befejezed a kurzus anyagát, nem kerülsz hátrányba a többiekkel szemben

#### Ha más, a tanfolyamtól független kurzusokat is teljesítek a felületen, az jó pontnak számít?

Nem, csak azokat a kurzusokat számoljuk, amik a tanfolam részét képezik.

#### Van valami mód arra, hogy megnézzem, hogyan haladok a képzéssel az elvárásokhoz/másokhoz viszonyítva? Vannak számok?

Csak a képzés végén lesz értékelés, különböző szempontok szerint: a kurzussal eltöltött idő (hogy nem csak átkattintottál a tananyagon), a fórum-, és a Slack-aktivitás alapján. A legjobb tanács, amit adhatok, hogy segíts másoknak, ahogyan tudsz.

#### Ha nem sikerült most eljutni a tanfolyam második fázisába, megpróbálhatjuk később újra?

Igen, minden jövőbeli ösztöndíj nyitott, aminek a pályázati feltételeinek megfelelsz majd. A jelenlegi kurzus nem biztosít hátrányokat, de előnyöket sem majd a kiválasztásban.

#### A közelmúltban megfigyelhető apadó aktivitást szemlélve, hogyan járulnak majd hozzá a közösségi vezetők (community managers) a felpezsdítéshez?

A felületek most sem inaktívak, és lesznek jövőbeli események is, webinarok, technikai AMA-k és hasonlók keretén belül.

#### Nem annyira tudok részt venni a fórumokon a közösségi életben. A legtöbb kérdést már megválaszolják, mire megtalálom őket. Jelent ez majd hátrányt az értékelésnél?

Nem csak az első válaszokat értékeljük, de az általános részvételt is. A legjobb tanácsunk, hogy próbálj csak természetesen részt venni a beszélgetésekben.

#### A fórumon, Slacken kívüli aktivitás is elszámolásra kerül majd? Vezetek egy blogot, ahol a tanfolyamon tapasztalt problémák megoldásáról írok.

Nagyon bátorítjuk a közösségi aktivitásokat, a proaktivitást, de csak azért tudunk jutalmazni, amiről tudunk: oszd meg a közösséggel a fórumon, a Slacken, a közösségi médián - utóbbi esetben ne felejtsd el a megfelelő tageket használni!

#### Van mód a jelentkezéskor benyújtott pályázatunk módosítására? Mivel azóta jelentősen nőtt a lelkesedésem, és mivel az a pályázat is beleszámít majd a második fordulóban való kiválasztásba, szeretném szerkeszteni, ha van erre lehetőség.

Sajnos nincs ilyenre mód - de ne aggódj, a tettek többet mondanak minden szónál! Járulj hozzá a közösség életéhez a lelkesedésed kimutatásaként.

#### Van mód a Slacken használt email címem megváltoztatására? Mivel a fórumon és itt más címet használok, talán az aktivitásom egy része elvész majd…

Nincs mód a változtatásra, de amíg a nevedből, felhasználó nevedből vagy e-mailedből azonosítani tudunk, nincs probléma.

#### Kétszeres sebességgel nézem a videókat. A fentebb yrtak alapján akkor ez hátrányt jelent?

Nem, arra gondoltunk korábban, hogy meg tudjuk mondani az adatokból, ki kattintotta át az anyagokat a teljesítéshez, és ki az, aki valóban megnézte, elolvasta őket. Nem jelent hátrányt a 2x sebesség.

#### A szabadidőmet szinte teljességében a tanulásra fordítom, hogy fel tudjak zárkózni a tapasztaltabbakhoz. Nem nagyon veszek részt kérdések megválaszolásában, vagy hasonlóban. Ha jól értem, ez hátrányt jelenthet az elbírálásnál.

Sokféle háttérrel érkezünk, és sok újdonságot tanulhattok. A kurzus előrehaladtával, vagy a másféle tapasztalataiddal is segíthetsz másoknak.

#### Lesz ünnepi szünet?

A programban való részvétel saját tempódban zajlik. Ha szeretnél szünetet tartani, szabadon lehet, de hivatalosan nem kerül ilyesmire sor.

#### Egy igazi ES6 nindzsa vagyok. Akkor is kell teljesíteni a kurzus azon részét, ha már semmi újat nem nyújt?

Az ismétlés mindig segítheti a tudás elmélyítését - fordítsd a tapasztalatod arra, hogy segíts azoknak, akik még csak genin nindzsák ezen a téren!

#### Korábban, egy másik kurzusban már teljesítettem adott modulokat. Számít az akkori teljesítésem a mostani folyamatban is?

Igen, a korábbi teljesítések is beszámítanak.

####  Számíthat ez a kurzus abban, ha mondjuk a Google-nél szeretnék elhelyezkedni? Szüksége van a Google-nek olyan fejlesztőkre, akiknek ilyen tudásuk van?

Aki bekerül a második szakaszba, az számíthat karrierben való támogatásra is. CV review, Github review, LinkedIn review és egyebek terén is, de vannak válogatott álláslehetőségeink a partnereinknél is (mint például a Google-nél). A közösségben is sokan tudnak lehetőségekről - bátorítunk ezek megosztására is. Illetve van mód más, külső képzések elvégzésére is, mint például a Google Developer Certification Exam.
