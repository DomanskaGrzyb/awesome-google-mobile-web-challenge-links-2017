# Derde AMA sessie op Slack
**AMA sessie 3:** donderdag, 07/12/2017 van 15u tot 16u
**Mentoren:** Paul en Marat

**Ik heb nog niet zo veel gedaan van de huidige cursus, maar ben wel bezig geweest met andere Udacity cursussen om beter te worden in javascript. Zal dat op enige wijze mijn cursus beïnvloeden? Zullen de andere cursussen die ik heb gevolgd gereviewed en in beschouwing worden genomen bij wat ik in de drie maanden heb gedaan?**
Zo lang je het cursusmateriaal voor 6 februari volledig hebt doorgenomen, zal het je niet in rekening worden gebracht dat je nog niet zo ver gevorderd bent. De extra cursussen wegen niet mee in de beoordeling aangezien die geen deel uitmaken van het Scholarship programma. Geen paniek echter, er zijn nog twee maanden te gaan.

**We zijn nu één derde op weg en ik heb geen idee of ik goed bezig ben of niet. Bestaat er een manier om na te gaan hoe goed ik scoor in de opleiding of is de keuze wie uiteindelijk doorstroomt een ‘zwarte doos’? Ik weet dat er gezegd werd ‘doe je best en alles komt in orde’, maar ik heb toch liever concretere aanwijzingen, mochten die er zijn. Bedankt!**
Op dit moment zijn er geen concrete meetpunten die je kan gebruiken. In februari, wanneer de cursus eindigt, starten we een selectiefase waarin we verschillende metrics onderzoeken om onze selectie te vernauwen. We kijken naar hoeveel tijd je aan elke les hebt besteed (om er zeker van te zijn dat mensen er niet doorheen razen zonder te lezen), hoe actief je in de fora bent geweest en hoe je Slack activiteit was. Er zijn een heleboel verschillende dingen die we bekijken en het beste advies dat ik je kan geven is om de tijd te nemen om anderen te helpen en je in te zetten met community waar en wanneer je kan.

**Als we niet in de 2de fase van het Scholarship programma raken, kunnen we ons dan opnieuw kandidaat stellen een volgende keer?**
Ja, je kan je kandidaat stellen voor alle volgende scholarships waarvoor je in aanmerking komt. Om eerlijk te zijn gaat je deelname in deze je daarbij echter geen extra credits opleveren. Maar het is nog veel te vroeg om je daarover zorgen te maken, laat ons eerst werk maken van het volbrengen van deze.

**De afgelopen dagen (weken) was er weinig activiteit op Slack en op het forum. Wat gaan de community managers doen om de community opnieuw tot leven te wekken?**
Er is nu een maand voorbij. Mensen hebben hun weg gevonden in de classroom en het forum, maar ik zou niet zeggen dat er weinig activiteit is. We hebben toekomstige activiteiten gepland voor de komende weken (webinars, technische AMA’s, enz.). Met de feestdagen voor de deur moeten we ook even nadenken over een planning die de beschikbaarheid van de studenten maximaliseert. Blijf dus waakzaam voor aankondigingen binnenkort.

**Ik vind het moeilijk om een gesprek aan te gaan met anderen op het forum. Gaat dat mijn kansen naar beneden halen om door te stoten tot de tweede ronde? De meeste vragen hier worden beantwoord nog voor ik er aan toe ben en daarop gaan antwoorden gewoon ‘om betrokkenheid te tonen’ voelt verkeerd.**
Wanneer we kijken naar forumactiviteit, kijken we niet alleen naar je mogelijkheid om het juiste antwoord te geven. We kijken ook naar je deelname in discussies en je bereidheid om deel te nemen aan de community. Ik zou aanraden om niet te proberen om de allereerste te zijn om te antwoorden, maar gewoon deel uit te maken van de conversatie. Ik hoop dat dit je helpt.

**Hallo! Wordt het materiaal dat gemaakt wordt buiten Slack en het forum, zoals blogposts gerelateerd aan cursusonderwerpen, ook in beschouwing genomen? Als ik bijvoorbeeld een blogpost publiceer met de oplossing voor een probleem en ik gebruik de link daarvan in Slack om iemand verder te helpen…**
We houden er absoluut van en moedigen het ook aan wanneer studenten net dat beetje verder gaan en aanvullende zaken doen zoals je beschrijft. Dus, ja, wees proactief, toon engagement, draag bij aan het grotere goed en vertel ons verhaal verder.
We monitoren echter alleen het cursusforum en Slack, dus we gaan het niet te weten komen tenzij je het ons zegt. Dus laat ons weten welke fantastische dingen je doet door het ons rechtstreeks te schrijven of het hier of op social media te delen (vergeet niet te taggen) en we helpen het je te verspreiden.

**Beste Udacity mentoren - is het mogelijk om de oorspronkelijke aanvragen die we schreven wanneer we ons kandidaat stelden bij te werken, aangezien deze ook in beschouwing zullen worden genomen voor fase 2 en mijn enthousiasme voor Udacity cursussen heel erg is gegroeid sindsdien?**
Spijtig genoeg niet, maar acties zeggen meer dan woorden, dus als je de cursus uit doet en je engagement toont in de community, dan zal die boodschap wel doorkomen in februari.

**Ik heb een vraag in verband met het e-mailadres dat we gebruikten voor registratie op Slack. Aangezien het kan verschillen van dat dat we gebruikten bij registratie bij Udacity en de naam verschillend is. Hoe weet Udacity dat ik actief deelneem? Moet ik hetzelfde e-mailadres gebruiken als dat waarmee ik bij Udacity en op het forum ben geregistreerd?**
Zo lang je Slack en foruminfo gelijk zijn in grote lijnen (voor- en familienaam, gebruikersnaam of e-mailadres) kunnen we je identificeren en modereren.

**Ik bekijk het cursusmateriaal op dubbele snelheid. Afgaande op het bovenstaande antwoord dat er wordt gekeken naar hoe lang je een les hebt bekeken lijkt het dat mijn manier van werken - cursusmateriaal bekijken, proberen op te lossen, externe bronnen bekijken - me gaan penaliseren. Kan je bevestigen dat dit zo is? Door het grote aantal aan cursussen voelde de backend rommelig aan, dus verwijderde ik de afgewerkte cursussen. Wat gebeurt er wanneer ik een cursus afwerk en het verwijder zodanig dat die het dashboard niet te rommelig maakt?**
Je zal niet worden bestraft om de video’s aan dubbele snelheid te bekijken. Ik bedoelde enkel dat we kunnen zien wie het materiaal bekijkt en leest en wie er snel over gaat om het vinkje te kunnen zetten op hun lijst. Wat je tweede vraag betreft; ik ben niet zeker op dit moment, maar ik vraag het na en hou je op de hoogte.

**Omdat ik het meeste van mijn vrije tijd gebruik om te studeren en andere cursussen volg heb ik erg veel vragen en weinig tot geen antwoorden om anderen mee te helpen, zeker op het forum. Heeft dat een impact op me? Ik heb het gevoel dat de antwoorden die ik kan geven niet zo goed zijn als de antwoorden van zij die al jaren aan webontwikkeling doen.**
Wanneer we het hebben over participatie, dan bedoelen we dat in de breedst mogelijke zin. Het betekent niet alleen de expert zijn en anderen iets leren, vragen stellen is ook een goede manier van participatie. We kunnen bevestigen dat onze studenten verschillende achtergronden en ervaring hebben en dat zien we als een goede zaak voor onze leeromgeving. Iedereen kan iets bijdragen - je expertise delen en anderen helpen is goed, maar vragen stellen ook, zodanig dat anderen die voor dezelfde problemen komen te staan kunnen leren van de antwoorden. Later, wanneer je zelf ook verder staat of klaar bent met de cursus, kan jij de anderen ook helpen. Dat is het samenwerkend leerproces dat we graag aanmoedigen, omdat dat ook de manier is waarop het in de bedrijfswereld werkt - het draait allemaal om teamwerk en leren van elkaar. BetterTogether.

**Komt er een pauze tijdens de feestdagen waarbij Slack en forumparticipatie niet zullen worden verwacht?**
Deze opleiding verloopt volledig volgens je eigen tempo. We geven je drie maanden voor de eerste fase en het is helemaal aan jou om in te vullen hoe je die benut. Dus als je toe bent aan een welverdiende rust tijdens de feestdagen, dan vinden we dat in orde. Maar er komt geen officiële break van onze kant. Onze ervaring leert ons trouwens dat de feestdagen best wel een productieve tijd kunnen zijn voor vele studenten, aangezien ze dan meer vrije tijd hebben om snel vooruitgang te maken in de leerstof. Maar als je het liever op je lijst met goede voornemens zet, ga er dan vooral voor, je kan dan extra hard gaan na nieuwjaar.
Maar net zoals alles in het leven, gaat het ook hier om het juiste evenwicht vinden voor jezelf, juist? :wink:

**Ik vind mezelf een ES6 ninja. Moet ik dan ook alle taken afwerken? Zelfs als ik het allemaal al ken?**
We verwachten van studenten dat ze de tijd nemen om alle taken af te werken. Zelfs wanneer het om materiaal gaat dat je al onder de knie hebt, geloof ik er persoonlijk in dat herhaling leren helpt en je het enkel nog beter kan gaan begrijpen. Bekijk het ook als een kans om je ongelooflijke ninjakunsten te delen met de andere studenten.

**Wanneer ik de opleiding startte zag ik dat mijn ES6 gedeelte al als afgewerkt stond. Ik denk dat dat zo is omdat die ook in mijn React Nanodegree zat. Moet ik die opnieuw volgen?**
Alle voortgang die je maakte in eerdere lessen en concepten die deel uitmaken van deze Scholarship cursus, zullen aangegeven zijn in je classroom.

**Wordt het als een voordeel gezien wanneer we van plan zijn om te solliciteren voor een job bij Google? Heeft Google zelfs jobs waarvoor ze mensen zoeken met deze skillset?**
Voor zij die geselecteerd worden voor fase 2 en het volledige Nanodegree programma wordt er een volledig pakket aan carrierreondersteuning en bronnen voorzien, waaronder CV reviews, GitHub profielreviews, LinkedIn profielhulp en meer. We hebben ook jobmogelijkheden bij onze partners, waaronder Google. Daarnaast zien we ook veel jobs aangeraden worden via de community - onze studenten en alumni hebben een veel breder netwerk dan Udacity op zichzelf kan hebben dus we moedigen iedereen aan om zo veel mogelijk tips en carrierehulp met elkaar te delen.
Na het afronden van de opleiding kan je ook het Google Developer Certification Exam afleggen, maar dat is een extern programma.
