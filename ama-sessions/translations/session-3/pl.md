## Sesja AMA 07.12.2017 15 CET

**Sesja: Czwartek, 07.12.2017r. 15:00 CET**

**Mentorzy: Paul & Marat**

#### Mam pytanie. Nie przerobiłem jeszcze za dużo z naszego kursu, ponieważ byłem zajęty innymi kursami na Udacity, by podszkolić się z JavaScriptu, co umożliwiłoby mi zaliczenie kursu MWS. Więc jeszcze nie mam kursu MWS, ale nie obijałem się - robiłem inne kursy, czytałem książki, które umożliwią mi zrozumienie MWS, czy one zostaną też sprawdzone i wliczą się w końcową ocenę tego, co zrobiłem przez te 3 miesiące?

Dopóki ukończysz materiał z kursu MWS przed 6. lutego, nie zostaniesz negatywnie oceniony za to, że jeszcze nie zacząłeś go robić. Extra kursy nie wliczają się w ocenę końcową, ponieważ nie są częścią programu aktualnego Stypendium. Nie martw się, wciąż masz 2 miesiące!

#### Jesteśmy w ⅓ kursu, a ja nie mam pojęcia, czy idzie mi dobrze, czy tragicznie. :persevere: Czy jest jakiś sposób ewaluacji tego, na czym stoję, czy temat przejścia dalej jest w “czarnej skrzynce”? Wiem, że załoga Udacity powtarzała, żeby “zrobić co możesz i wszystko będzie dobrze”, ale potrzebuję bardziej dokładnych informacji, jeśli to możliwe. Dzięki.

Jak na razie nie ma żadnych konkretnych parametrów, których możesz użyć. Gdy kurs skończy się w lutym, przejdziemy do fazy selekcji, gdzie weźmiemy pod uwagę wiele parametrów, które pozwolą nam zawęzić wybór. Sprawdzimy, ile czasu zajęła Ci każda lekcja (by upewnić się, że czytasz je, a nie przeklikujesz bez zgłębiania tematu), jaka jest Twoja aktywność na forum i Slacku. Jest wiele czynników, które weźmiemy pod uwagę i moją największą radą, jaką mogę Ci dać, jest wykorzystanie czasu jaki masz na pomoc innym i zaangażowanie się w społeczność kiedy tylko możesz. :slightly_smiling_face:

#### Jeśli nie dostaniemy się do Fazy 2 programu stypendialnego, czy możemy aplikować ponownie w kolejnych edycjach?

Jasne, możesz aplikować do każdego stypendium, do którego spełniasz warunki przyjęcia. Jednak by być fair, uczestnictwo w aktualnym stypendium nie da Ci żadnych dodatkowych punktów w przyszłych rekrutacjach. Ale na razie jest za wcześnie na martwienie się tym - skup się na ukończeniu aktualnego stypendium! :nerd_face:

#### Biorąc pod uwagę brak aktywności studentow na Slacku i forum w ostatnich dniach (tygodniach), jakie będą kroki community managerów (managerów społeczności? :slight_smile: chodzi o Paula i Marata - A.) by ponownie zaangażować społeczność kursu?

Po upływie miesiąca powiedziałbym, że ludzie poczuli się w pewnym sensie bardziej komfortowo z „klasą” na Udacity i forum, ale nie uważam, że stali się nieaktywni. Mamy jednak w planach na następne tygodnie kilka aktywności (webinary, sesje AMA itd.). Biorąc pod uwagę nadchodzący okres świąteczny, musimy skupić się na dopasowaniu terminów, które pasowałyby jak największej liczbie osób. Bądźcie czujni i wyczekujcie kolejnych ogłoszeń!

#### Mam problem z zaangażowaniem się w społeczność na forum, czy zmniejszy to moje szanse na przedostanie się do Fazy 2? Na większość pytań na forum zostały udzielone odpowiedzi zanim zdążyłem je przeczytać, więc odpowiadanie na nie tylko by „ukazać zaangażowanie” wydaje mi się nie w porządku.

Gdy oceniamy aktywność na forum, nie patrzymy tylko na Twoją umiejętność udzielenia prawidłowej odpowiedzi. Uwzględniamy także Twoją aktywność w innych dyskusjach i chęć zaangażowania się w społeczność. Nie goń za byciem pierwszą osobą udzielającą odpowiedź, ale po prostu uczestnicz w konwersacjach. Mam nadzieję, że Ci pomogłem.

#### Cześć! Czy materiały udostępniane poza Slackiem i forum, jak na przykład posty na blogu powiązane z tematem kursu, będą brane pod uwagę? Dla przykładu, napiszę na blogu post rozwiązujący jedno z pytań i udostępnię link na Slacku, by komuś pomóc…

Absolutnie kochamy i wspieramy studentów, którzy idą o krok dalej i robią dodatkowe rzeczy, jak w Twoim przykładzie! Więc tak, bądź proaktywny, pokazuj zaangażowanie, działaj dla ogólnego dobra i przekaż dalej swoją historię.
Mimo to, monitorujemy tylko forum kursu i Slacka, więc nie dowiemy się o takich aktywnościach, jeśli nam o nich nie powiesz. Więc dawaj nam znać o tych wszystkich super rzeczach, które robisz, pisząc do nas bezpośrednio tutaj lub chwaląc się na social mediach (pamiętaj o tagach!), a docenimy Cię i pomożemy przekazać Twoje materiały dalej! :raised_hands:

(Druga odpowiedź na to samo pytanie)

Powiem Ci, że jeśli możesz udostępnić tę aktywność (np. posta) w społeczności i użyć jej do motywowania innych, na pewno to zauważę. Podziel się nią na forum, Slacku, wszędzie, gdzie mentorzy mogą ją dostrzec gdy nadejdzie czas selekcji w lutym.

#### Drodzy mentorzy Udacity - czy jest możliwa edycja początkowych aplikacji na kurs skoro są brane pod uwagę podczas rekrutacji na Fazę 2 i, cóż - co tu dużo mówić - mój entuzjazm znacznie urósł od czasu napisania jej?

Niestety nie, ale Twoje czyny mówią więcej niż słowa i jeśli okazujesz swoją chęć do ukończenia całego kursu i zaangażowanie w społeczność, ten przekaz dotrze i do nas w lutym!

#### Mam pytanie dotyczące adresów email, których używaliśmy do rejestracji na Slacku. Możliwe, że mam użyty inny adres email na Slacku i na Udacity, dodatkowo imię też się różni. Jak Udacity będzie wiedzieć o mojej aktywności? Czy muszę używać na Slacku tego samego adresu email, co na Udacity i na forum?

Jeśli tylko jakieś Twoje informacje się pokrywają (imię, nazwisko, nazwa użytkownika lub email) jesteśmy w stanie zidentyfikować i ocenić Twoją aktywność. :slightly_smiling_face:

#### Oglądam materiały z kursu w prędkości 2x. Biorąc pod uwagę Twoją powyższą odpowiedź “Sprawdzimy, ile czasu zajęła Ci każda lekcja (by upewnić się, że czytasz je, a nie przeklikujesz bez zgłębiania tematu), jaka jest Twoja aktywność na forum i Slacku.” myślę o moim sposobie nauki, czyli obejrzenie przyspieszonego filmu, próba zrobienia zadań, szukanie w zewnętrznych źródłach, czy to nie spowoduje mojej gorszej oceny? Czy mieliście na myśli takie przypadki? Mam za sobą dużo kursów, więc usuwam te ukończone, które zagracają mi “tablicę”. Co się dzieje, jeśli kończę kurs i usuwam go?

Nie będziesz w żaden sposób ukarany za oglądanie kursowych wideo w przyspieszeniu. Miałem tylko na myśli, że mamy sposoby na weryfikację tego, kto tylko przeklikuje się przez kurs, by mieć odhaczone zadania jako zrobione, a kto naprawdę skupia się na materiałach. Co do drugiego pytania, nie jestem w tym momencie pewny, ale dowiem się i dam Ci znać. :slightly_smiling_face:

#### Ponieważ spędzam większość mojego wolnego czasu na nauce i robieniu innych kursów, mam w większości TONĘ pytań i mało, bądź żadnych, odpowiedzi na pytania innych, zwłaszcza na forach, które mnie w żaden sposób nie dotyczą, mam wrażenie, że odpowiedzi udzielone przeze mnie nie będą tak dobre, jak odpowiedzi osób, które zjadły zęby na Web Developmencie.

Gdy mówimy “uczestnictwo” - mamy na myśli uczestniczenie w życiu społeczności w każdy możliwy sposób. Nie oznacza to jedynie bycia ekspertem i uczenia innych, zadawanie pytań jest równie mile widzianym sposobem na zaangażowanie w społeczność. Zdajemy sobie sprawę z faktu, że uczestnicy kursu mają najróżniejsze tło i poziom zaawansowania i uważamy to za dobrą rzecz dla naszej społeczności uczących się. Każdy może dołożyć swoją cegiełkę - dzieląc się swoją opinią i pomocą innym, ale także zadając pytania, dzięki którym inni z tymi samymi problemami mogą się uczyć bazując na Twoich pytaniach - każdy sposób jest równie dobry. Potem, gdy zdobędziesz więcej doświadczenia lub ukończysz kurs, będziesz mógł aktywnie pomagać pozostałym uczestnikom. To właśnie duch współ-uczenia się, do którego Was gorąco zachęcamy i w zasadzie tak właśnie działa nasza branża - wszystko kręci się wokół współpracy i nauki od innych. Razem raźniej.

#### Czy planujecie przerwę na okres świąteczny, kiedy nie będzie od nas oczekiwana aktywność na Slacku/forum?

Cały program opiera się na samodzielnym wyznaczaniu tempa. Dajemy Ci 3 miesiące na Fazę 1 i od Ciebie zależy, jak rozplanujesz swoją naukę. Więc oczywiście, jeśli chcesz wreszcie mieć zasłużony odpoczynek na czas świąt, śmiało! Ale nie będzie żadnej oficjalnej przerwy z naszej stron. Właściwie, z naszego doświadczenia wiemy, że dla części uczestników kursu święta są szczególnie produktywnym okresem, dzięki dużej ilości wolnego czasu, który mogą przeznaczyć na przepchnięcie nauki dalej. Jeśli jednak chcesz naukę umieścić na swojej liście noworocznych postanowień, czemu nie, przygazuj z nauką po świętach. Ale jak ze wszystkim w życiu, wszystko rozbija się o znalezienie balansu, który zadziała dla CIEBIE, nie? :wink:

#### Uważam siebie za ES6 ninję, czy wciąż mam robić wszystkie zadania z kursu? Mimo, że już to umiem?

Oczekujemy od studentów poświęcenia czasu na rozwiązanie wszystkich zadań z kursu. Nawet, jeśli już doskonale znasz ten materiał, osobiście uważam, że nie ma nauki bez powtarzania. Powtarzając, jeszcze lepiej zrozumiesz ten materiał. Poza tym spójrz na to jak na okazję do podzielenia się Twoimi ninja-umiejętnościami ze wszystkimi początkującymi ninja. :stuck_out_tongue:

#### Gdy zacząłem kurs, zauważyłem, że moja część kursu dotycząca ES6 jest już wykonana. Myślę, że to dlatego, że właśnie skończyłem kurs React Nanodegree. Czy muszę wykonać te zadania ponownie?

Każdy poczyniony przez Ciebie dotychczas postęp w kursach, z których złożone jest to stypendium, będzie odzwierciedlony w Twojej “klasie” (zakładka classroom - A.).

#### Czy ukończenie tego kursu będzie postrzegane jako zaleta, jeśli planujemy zaaplikować do pracy w Google? Czy Google w ogóle poszukuje osób na pozycje wymagające umiejętności, które zdobędziemy na tym kursie? (Tak bardzo chcę zadać to pytanie anonimowo… nie widzicie mnie nie widzicie mnie…)

Dla osób wybranych do Fazy 2 z pełnym programem Nanodegree, mamy cały pakiet wsparcia kariery i źródeł wiedzy, w tym przegląd CV, profilu na GitHubie, pomoc z profilem na LinkedIn i inne. Mamy także pozycje pracy przygotowane przez naszych partnerów, takich jak Google. Poza tym, widzimy wiele pozycji pracy rekomendowanych przez społeczność - oczywiście nasi studenci i absolwenci mają znacznie szerszą sieć kontaktów, niż samo Udacity więc zachęcamy Was do wymiany wskazówek i pomocy związanej z pracą kiedy tylko macie taką okazję. Ponadto, po ukończeniu tego kursu możecie podjąć się egzaminu na certyfikację Google Developer Certification Exam, ale jest to zewnętrzny program.
